---
title: Papiersoorten
description: '**Groene** papiersoorten'
image: /uploads/potlood.jpg
public: false
has_request: false
request_image: /uploads/Mock-up-website_klein.png
request_title: 'Wil je toffe inzichten, omdat je bezig bent overtuigende content te creÃ«ren?'
request_cta: Gratis download
tag: groene-communicatiemiddelen
order: 8
---

**FSC; wat betekent dat?**<br>Papier wordt gemaakt van hout: milieuvriendelijk en &eacute;&eacute;n van de weinige hernieuwbare grondstoffen. Het is dan ook van belang om goed met onze bossen om te gaan zodat we eeuwig gebruik kunnen blijven maken van hout en papier. Door gebruik te maken van FSC papier dragen we bij aan de bescherming van onze wereldwijde bossen en aan een gezonde leefomgeving voor mens en dier wereldwijd. Het FSC keurmerk staat voor verantwoord hout en papier.&nbsp;

&nbsp;

**Olifantsgras**<br>Een papiersoort gemaakt van olifantsgras dat groeit op braakliggende terreinen in Nederland. Boomvrij. Olifantsgras is een snelgroeiend gewas dat grote hoeveelheden CO2 opneemt (4x meer dan bomen). Leuk om te weten: het wordt geheel in Nederland verbouwd en geproduceerd. Olifantsgras is niet alleen een papiersoort dat gebruikt kan worden voor grafische producties, het is ook een alternatief voor slechte fossiele brandstoffen als olie. Hierdoor wordt olifantsgras ook veel gebruikt voor alternatieven voor plastic.

**Steenpapier**<br>Een boomvrij papiersoort. Deze papiersoort bestaat voor 80% uit steen in plaats van boomvezels. Steen wordt gemalen tot poeder (Calcium Carbonaat) en wordt vermengd met 20% gerecycled HDPE (een schone kunststof bestaande uit koolstof en waterstof). Een groot voordeel van steenpapier is de hoge scheurweerstand en het feit dat het materiaal watervast is. Dit maakt het materiaal geschikt voor grafische producten die lang mee moeten gaan of buiten worden gebruikt.&nbsp;

De footprint van stone paper is 67% lager dan pulp papier. Het materiaal wordt geproduceerd zonder gebruik te maken van water, gif of bleekmiddelen. Ter vergelijking: bij de productie van 1 ton pulp papier wordt 2700 liter water gebruikt, bij stone paper is dat 0. Ook is stone paper KIWA gecertificeerd en heeft het een C2C-zilver certificaat.

**Landbouwafval**<br>Paperwise is een papiersoort dat volledig gemaakt wordt van bladeren en stengels die overblijven van de oogst. Boomvrij. Bij de verwerking van gewassen als rijst, tarwe, gerst, koren, mais, hennep en suikerriet blijft maar liefst 80% van de plant (in de vorm van stengels en bladeren) over als reststof, dit noemen wij landbouwafval. Het grootste deel van dit afval wordt momenteel verbrand waardoor waardevolle grondstoffen verloren gaan en er milieuvervuiling naar bodem en lucht ontstaat.

Dit papier heeft niet alleen een milieu-impact. (47% lager dan papier van bomen en 29% lager dan recycled papier), het heeft ook een sociaal impact. Waar landbouwafval normaal waardeloos is voor de boeren in India en Zuid Amerika (productielocaties) en daarom verbrand wordt, vormt het nu een inkomstenbron. Daar waar kleinschalige arme boeren normaliter enkel voor 20% van de plant (het voedsel) inkomsten krijgen, ontvangen zij nu ook inkomsten voor de 80% (landbouwafval) van de plant. Mede door dit papier kunnen de fabrieken in India en Zuid Amerika investeren in lokale projecten op het gebied van scholing, gezondheidszorg en infrastructuur, waar het fabricageproces gericht is op veiligheid, zero waste en behoud van ecologie.

&nbsp;