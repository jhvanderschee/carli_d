---
title: BLOG 7 slimme tactieken
description: '**7 slimme tactieken** om klimaatvriendelijk gedrag te stimuleren'
image: /img/Blog_strategieen-41.png
has_request: true
tag: motiveren
order: 1
---

**Iemand aansporen iets te doen is niet zo moeilijk. Stel een beloning in het vooruitzicht (bijvoorbeeld 100 euro) of cre&euml;er een gevoel van schaarste (‘Er zijn nog maar 5 tickets, dus profiteer\!’) en iemand komt al snel in beweging. Maar deze be&iuml;nvloedingstechnieken hebben maar even effect. Intrinsieke motivatie cre&euml;ren, motivatie die mensen veel langer ervaren, vraagt om meer inlevingsvermogen. Als je echt begrijpt wat iemand beweegt, kun je voor een blijvende gedragsverandering zorgen. En juist die blijvende verandering is voor klimaatvriendelijker gedrag essentieel.**

Frisse Plannen geeft je 7 tactieken waarmee je je doelgroep intrinsiek motiveert zich klimaatvriendelijker te gedragen:

**1\. Benadruk het goede gedrag**<br>Wanneer we denken klimaatvriendelijk bezig te zijn, willen we dat gedrag ook op andere momenten vertonen. Help mensen dus herinneren aan het gedrag dat zij eerder hebben laten zien.

**2\. Benoem de ware motivatie**<br>We denken vooral gemotiveerd te kunnen raken door geldbesparingen, maar het blijkt dat we eigenlijk veel meer voldoening en vreugde halen uit het feit dat we goed bezig zijn. Goed voor het klimaat, in dit geval.

**3\. Doe aan sociale be&iuml;nvloeding**<br>Wanneer je denkt dat het overgrote deel van de anderen het net zo goed of beter doet dan jij, ga je zelf ook beter gedrag vertonen.

**4\. Maak het kleiner**<br>Als het probleem te groot is of te ver in de toekomst ligt, werkt dat verlammend. Je weet niet waar je moet beginnen en het geeft je het gevoel dat het geen enkele zin heeft als je je gedrag aanpast. Deel het probleem op in kleine, behapbare stappen die in de nabije toekomst al effect hebben.

**5\. Maak het abstracte concreet**<br>Wanneer het effect van een actie (of juist geen actie) inzichtelijk wordt gemaakt door iets visueels, kun je het beter plaatsen en heeft het meer effect.

**6\. Stimuleer het limbische brein**<br>We raken niet gemotiveerd door een advies over ‘wat’ we zouden moeten doen en ‘hoe’ we dat zouden moeten aanpakken: we willen weten ‘waarom’. Dat stimuleert het limbische deel van ons brein, het deel waar ons gevoel zit en waar we besluiten vormen. Benoem dus de reden.

**7\. Laat mensen meedenken**<br>Wanneer je het gevoel hebt medezeggenschap te hebben gehad, is de kans groter dat je aan iets meewerkt. Zelfs als het resultaat tegen je eigen mening in gaat.