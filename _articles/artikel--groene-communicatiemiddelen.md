---
title: ARTIKEL. Groene communicatiemiddelen
description: Waarom **groen** vaak alleen maar **groen** lijkt en het niet is.
image: /uploads/potlood.jpg
public: true
has_request: true
request_image: /uploads/Mock-up-website_klein.png
request_title: 'Wil je toffe inzichten, omdat je bezig bent overtuigende content te creÃ«ren?'
request_cta: Gratis download
tag: groene-communicatiemiddelen
order: 8
---

**Veel termen die worden gebruikt suggereren dat ze milieuvriendelijk zijn, maar dat is meestal niet het geval als je even verder kijkt.**

**Voorbeeld: (online) drukker**<br>Laten we als voorbeeld een (online) drukker nemen die aangeeft met FSC papier te werken of met 100% gerecycled papier. Dat is natuurlijk heel goed, maar het zegt verder niets over de rest van de productie. Zeker de goedkopere (online) drukkers werken vaak met batches. Dat wil zeggen dat er meerdere ontwerpen op &eacute;&eacute;n drukplaat staan. Op zich niets mis mee, maar van het ene ontwerp zijn bijvoorbeeld maar 200 stuks nodig en van het andere 500 stuks. Dan worden er 500 gedrukt en bij de lagere orders wordt het overschot weggegooid. Dit is niet zo milieuvriendelijk natuurlijk en het gaat vaak om grote aantallen.

**Toxische stoffen**<br>IPA is een solvent (oplosmiddel) dat nog steeds door het grootste gedeelte van de Nederlandse grafische industrie wordt gebruikt om de drukpers schoon te krijgen. Het behoort tot de Vluchtige Organische Stoffen (VOS) met eenzelfde koolstofskelet als terpentine, aceton en tolueen. IPA is door de toxische werking slecht voor mens en milieu. De belangrijkste redenen waarom drukkers IPA gebruiken is op de eerste plaats om de drukpers in een recordtijd schoon te krijgen en op de tweede plaats omdat met IPA drukken het drukproces gemakkelijker en sneller kan verlopen. Ook de drukplaten worden over het algemeen op chemische wijze ontwikkeld.

**Drukinkt gemaakt vaan aardolie**<br>De hedendaagse drukinkt is synthetisch en wordt vervaardigd uit chemische verbindingen met aardolie als grondstof.&nbsp;

**CO2 footprint**<br>De CO2 footprint van drukwerk bestaat uit de volgende opbouw: 76% papier, 12,5% machinegebruik, transport 6%, platen 5% en inkt 0,5%. De CO2 emissie van 1000 gram drukwerk is 1,9 ton.&nbsp;

**Stroomgebruik**<br>Maakt de drukker gebruik van groene stroom of zelf opgewekte stroom?

**Transport**<br>En hoe wordt het drukwerk eigenlijk van de drukker naar de klant gebracht?

**(Frisse Plannen werkt samen met een drukker die rekening houdt met al het bovenstaande en geheel CO2-neutraal en groen drukt. Ik vertel je er graag meer over.)**

**Online content**<br>Vaak wordt vergeten dat online content op allerlei manieren belastend is voor het milieu. Ten eerste staat de content namelijk ergens te draaien op een server. Dag en nacht, want de content moet altijd bereikbaar zijn. Soms staat het zelfs op meerdere servers, zodat de snelheid van het laden wordt vergroot en omdat er bij het uitvallen van een server nog steeds content beschikbaar moet zijn. Hoe meer ruimte je content inneemt, hoe meer belastend. Om extreem hoge snelheden te krijgen zie je echter ook vaak dat website-eigenaren rekenkracht reserveren. Waar dit feitelijk op neerkomt is dat de server de hele dag niets staat te doen, zodat de server super snel kan reageren wanneer er een bezoeker is. Daarnaast heb je te maken met het energieverbruik van de servers (al dan niet groen) en van het apparaat van de bezoeker.

&Egrave;n digitale content blijft nog lang bestaan. Ook als er al lang geen bezoekers meer naartoe komen.